
Özgeçmiş:

6 Temmuz 1974 tarihinde Giresun’da doğdum. İlkokulu Yeşil Giresun İlkokulu, ortaokul ve liseyi Giresun Hamdi Bozbağ Anadolu Lisesi’nde okudum. 

Tıp Fakültesini İstanbul Üniversitesi İstanbul Tıp Fakültesi’nde (1992 – 1998) okudum. Genel cerrahi asistanlık eğitimini İstanbul Üniversitesi Cerrahpaşa Tıp Fakültesi’nde aldım (1999 – 2004).

Arlık 2004 - Temmuz 2007 yılları arasında New York Üniversitesi Mount Sinai Hastanesinde karaciğer- böbrek nakli ve karaciğer – pankreas-safra yolları cerrahisi merkezinde çalıştım. 

2007 yılında Amerika Birleşik Devletleri Tıpta uzmanlık sınavlarını (USMLE) geçtim ve ECFMG belgesini aldım.

Eylül 2007 - Nisan 2008 tarihleri arasında Özel İstanbul Merter Dr. Ahmet Ermiş ve Hizmet hastanesinde çalıştım. 

Nisan 2008 tarihinde Ondokuz Mayıs Üniversitesi Tıp Fakültesi Genel Cerrahi Anabilim Dalı’nda yardımcı doçent olarak çalışmaya başladım. 

Ekim 2008- Ekim 2010 tarihleri arasında New York Üniversitesi Tıp Fakültesinde karaciğer nakli ve karaciğer –pankreas safra yolları cerrahisi bölümünde yan dal eğitimi, State University of New York Downstate Medical School’da böbrek nakli yan dal eğitimi aldım. 

Ağustos 2010 tarihinde New York Sloan Kettering Memorial Hospital ‘da karaciğer-pankreas ve kanser cerrahisi ünitesinde 2 hafta gözlemi doktor olarak bulundum.

Eylül 2012 tarihinde Genel Cerrahi doçenti oldum. 22 Kasım 2012 tarihinde Avrupa Genel Cerrahi bordu sınavını geçerek FEBS ünvanını aldım.

1 Mayıs- 30 Haziran 2016 tarihlerinde Japonya Kansai Medical Universitesi karaciğer-pankreas cerrahisi bölümünde gözlemci doktor olarak çalıştım.

Ondokuz Mayıs Üniversitesi (OMÜ) Tıp Fakültesi’nde karaciğer nakli merkezini 2012 yılında kurdum. Orta ve Batı Karadeniz Bölgesinde ilk karaciğer naklini yaptım. 


Teknolojik gelişmeleri çok yakından takip ediyorum. Laparoskopik karaciğer, pankreas, fıtık ve barsak cerrahisi konusunda birçok ilklere imza attım. Yaptığım ameliyatları anlatmak üzere uluslararası birçok kongrelerde konuşma yapmak üzere davet edildim.

Dünyada kist hidatik hastalığında (köpek kisti) tek port laparoskopik cerrahiyi (SILS) ilk ben uyguladım ve ilk vaka olarak uluslararası tıbbi dergilerde yayınladım.

SILS karaciğer ve pankreas cerrahisi konusunda Türkiye’deki en büyük, Avrupa da da  önde gelen bir seriye sahibim. 

Mart 2017 tarihinden beri Samsun VM Medikalpark hastanesinde çalışıyorum.



